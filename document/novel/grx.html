<!DOCTYPE html>
<html lang="en">

<head>
	<meta charset="UTF-8">
	<meta http-equiv="X-UA-Compatible" content="IE=edge">
	<meta name="viewport" content="width=device-width, initial-scale=1.0">
	<title>lyanzoun&nbsp;•&nbsp;观人殉</title>
	<link rel="icon" type="image/x-icon" href=""/>
	<link rel="stylesheet" href="../css_new/kaiti.css">
	<link rel="stylesheet" href="">
</head>
<body>
    <div>
	    <h2>观人殉</h2>
        <p>新纪七年九月廿六，适过孔氏旁。见有列坐面西以瞻其象者，驻以赏之。乃见所迫，因不忍，还而惊怖，作是文以记之。</p>
        <p>人殉，上古之陋也。余以为耻。今逢生辰，因逮众女，威害迫逼，以作人殉。双目慌颜，身曳望寒，孔子象慈，黯去邪秽。道之者笑，擒而向走，下跪斯前，连连稽首；众女口缄，汗淋下视。祭念者望之而大笑，仰天而吟诵，倡孔子之博思，道四象之天理。为人殉者，悲愠微泣。</p>
        <p>上座之词既毕，出石棺而訇开。有先死者面苦，双目泛白，肌弛肢软，筋管暴起，散发靡靡。余者见之，惧者东奔，骇者西走，四旁俶怒，从驰随擢，大道即毙，阴翳不活！殉人已具，口云牺牲，命若残烛，黑烟蔽天，血肉行葬，亲戚不识。而孔子象犹慈笑，揖礼看众。</p>
        <p>日薄尘埃，蜡灰飘散。诸坐偕去，上座惆然。就地踽踽，口中呓呓，喟望翻土，啐碎嗤哂。熹尔离去，天晦若将雨，行云已翳空，孔子象伫，不明其颜。</p>
        <p>烈烈南风，何使吹息！囹于窘里，奚可归依！今观人殉，越日则将有复然，以是不止。人恐为剐，不敢咻之，此信可以从流乎？其暴举能嗣与！成是文以侮之。</p>
    </div>
</body>
</html>